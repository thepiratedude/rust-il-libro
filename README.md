# Una piccola introduzione

Questo repository contiene i sorgenti per la traduzione italiana del libro "The Rust Programming Language".

Del repository originale in lingua inglese esistono 3 versioni [stable](https://doc.rust-lang.org/stable/book/), [beta](https://doc.rust-lang.org/beta/book/), or [nightly](https://doc.rust-lang.org/nightly/book/) che vengono rilasciate in base ai diversi rilasci di Rust. Questa versione italiana si baserò sempre sulla versione stable, se ci sarà modo in futuro verranno redatte anche le versioni aggiornate per i rilasci beta e nightly.

### Piattaforma e strumenti

A differenza della documentazione in inglese per mia comodità e velocità di rilascio ho deciso di trascrivere questa versione italiana del "Libro" di  Rust con gitbook.\
Gitbook si avvale di un sistema di sintassi markdown quindi è possibile modificare le singole pagine direttamente dal [_**repository**_](https://github.com/thepiratedude/rust-il-libro) _****_ github con qualsiasi programma preferiate, senza dover necessariamente agire da gitbook.\
Il sottodominio rustd.thepiratedude.dev è usato solo per velocizzarne la ricerca e/o la memorizzazione. \
\
Per quanto riguarda la traduzione penso più al risultato finale e non al metodo con il quale arrivarci, certo è necessario sapere l'inglese per ottimizzare una traduzione e contestualizzarla al meglio ma Deepl, you.com e ChatGPT a oggi sono ottimi colleghi se utilizzati intelligentemente.\
Quindi non facciamo un copia incolla di quello che è il risultato, leggiamo sempre prima tutto l'articolo in inglese per avere un'idea chiara di cosa stiamo traducendo, ma se volete una bozza sulla quale iniziare potete usare pure questi strumenti.

### Codice di condotta e Contribuzioni

Vorrei che fosse chiaro a chiunque navighi su queste pagine che questo è un progetto personale, lo sto portando avanti mentre studio Rust e ogni contributo, commento e/o **critica costruttiva** sono ben accetti.\
Chiunque voglia partecipare è il benvenuto, chiedo solo venga rispettato il [codice di condotta ](https://www.rust-lang.org/it/policies/code-of-conduct)che viene illustrato sul sito di Rust.\
Infine vi prego, al fine di rendere questo repository utile e facilmente fruibile a tutti, di utilizzare un italiano corretto e semplice per quanto possibile e di evitare l'abuso di termini in inglese dove possibile.\
\
La licenza usata è la medesima del libro originale, vi prego di attenervi alle sue regolamentazioni in caso vogliate usare questa versione tradotta.
